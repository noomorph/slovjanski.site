---
layout: book
title: Подъ игото
subtitle: Романъ из живота на българитѣ въ прѣдвечерието на освобождението
---

# Подъ игото

## Часть първа

### I. Гостъ

Тая прохладна майска вечерь, чорбаджи Марко, гологлавъ, по халатъ, вечеряше съ челядьта си на двора.

Господарската трапеза бѣше сложена, както по обикновение, подъ лозата, между бистрия и студенъ чучуръ на барата, който, като лѣстовпчка пѣеше, денѣ и нощѣ, и между високитѣ бухлати чимшири, що се тъмнѣяха край зида, зимѣ и лѣтѣ се́ зелени. Фенерьтъ свѣтеше окаченъ на клончето на едно люликово дръвче, което приятелски надвисваше миризливитѣ си люлики надъ главитѣ на челядьта.

А тя бѣше многобройна.

До бай Марка, до старата му майка и до ступанката му, сѣдѣха около трапезата роякъ дѣца — голѣми и малки, които въорѫжени съ ножове и вилици, опустошавахѫ мигновенно хлѣбове и блюда. Тѣ напълно оправдавахѫ турската дума: самунъ душманларѫ.

Бащата хвърлеше отъ часъ на часъ добродушни погледи на тие запъхтѣли работници съ \pagebreak остри зѫби и несъкрушими воденици, усмихваше се и казваше весело:

— Ѣжте, татовата, да порастете! Пѣно, налѣй паницата пакъ.

Слугинята отиваше при чучурчето, дѣто истиваше руйното вино, наливаше и донасяше дълбока фарфорова паница. Бай Марко ѭ поднасяше на дѣцата, като казваше благорасположено:

— Пийте, бре маскари!

И паницата изреждаше всичкия народъ. Очитѣ на народа свѣтвахѫ, бузитѣ се зачървявахѫ и той си облизваше съ наслаждение устнитѣ. Тогава Марко се обърне къмъ жена си, която се понавѫси неудобрително, и каже строго:

— Нека да пиѭтъ при мене — да не сѫ жѫдни за вино… Азъ не ги щѫ да станатъ пияници, кога порастѫтъ.

Марко имаше свой практически изглѣдъ на вѫспитанието. Човѣкъ малообразованъ, отъ прѣжното врѣме, той съ своя естественъ здравъ смисъль, разбираше добрѣ човѣшката природа, и знаеше, че онова, което се запрѣщава, по́-силно се желае. По тая причина, за да ги заварди отъ наклонность къмъ кражба, той повѣряваше на дѣцата си ключа отъ ковчега съ паритѣ.

— Гочо, иди отвори севлевия сандѫкъ и ми донеси кисията съ минцоветѣ. Другъ пѫть порѫчаше на другиго: — На татовата, иди ми отчети отъ панерчето съ жълтицитѣ двайсеть рубета, та да ми ги дадешь, като се върнѫ. И излизяше.

Въпрѣки обичая на повечето бащи по онова врѣме, додѣто обѣдватъ, да държѫтъ прави дѣцата си, ужъ да ги научѫтъ на почетъ къмъ старитѣ, Марко винаги туряше своитѣ на софрата. Сѫщо, \pagebreak и кога имаше гости, той викаше синоветѣ си да присѫтствуватъ.

— Нека да добиѭтъ господарски нрави, обясняваше той, а не да се дивѭтъ и гушѫтъ прѣдъ хората, като Анко Распопчето.

Анко Распопчето се спрѣпаше отъ срамъ колчимъ срѣщнеше човѣкъ въ панталони отъ черно сукно.

Како бѣше постоянно слисанъ съ търговскитѣ си работи, Марко само на трапезата виждаше народа си вкупъ, и тогава допълняше въспитанието му по доста своеобразенъ начинъ:

— Димитре, не присѣгай прѣдъ баба си на софрата, не бѫди такъвъ фармасонинъ.
— Илия, не дръжъ ножа, като касапинъ; не коли́, ами рѣжи човѣшки хлѣба.
— Гочо, що си се раскопчалъ, като ахиевски читакъ? Па хвърляй феса, кога сѣдашъ на софра. Косата ти е пакъ порасла, като на Тутраканецъ; иди при Ганка да ти ѭ остриже — казашки.
— Василе, сбери си дългитѣ мутовили, да се смѣстѭтъ и други хора. Кога идемъ на полето тамъ се растѣгай.
— Авраме, ти ставашъ отъ суфра безъ да се прѣкръстишъ Протестантино!

Но само когато бѣше расположенъ Марко, наставленията му имаха такъвъ тонъ; сърдитъ ли бѣше нѣщо, на трапезата царуваше гробно мълчание.

Дълбоко набоженъ и благочестивъ, Марко полагаше голѣма грижа да вдѫхне на синоветѣ си религиозно чувство. Вечерь, додѣ исчетѣше павечерката си прѣдъ куностаса, голѣмитѣ бѣхѫ длъжни да присѫтствуватъ на молитвата. Дойдеше ли недѣля и праздникъ, всички трѣбваше да идѫтъ \pagebreak на черкова. Това бѣше законъ неотмѣнимъ. Нарушението му донасяше буря на кѫщата. Прѣзъ едни велики пости той порѫча на Кира да иде да се исповѣдва, понеже на сутриньта щѣше да се комква. Киро се върнѫ скоро скоро отъ черква.

Той не бѣше нито помирисалъ попа.

— Исповѣда́ ли се? попита баща му недовѣрчиво.
— Исповѣдахъ се, отговори синътъ.
— При кой попъ?
Киро се смути, но отговори самоувѣренно:
— При попъ Еня.
Той излъга, защото попъ Еню бѣше младъ попъ и не псповѣдваше.

Марко усѣти тозъ часъ лъжата, скокнѫ сърдито, улови сина си за ухото и го изведе така на улицата. Послѣ го потпри до черквата, дѣто го прѣдаде на исповѣдникътъ попъ Ставря съ думитѣ: отче духовниче, исповѣдай това магаре! И самъ чака̀ въ единъ тронъ доръ траѭ исповѣдьта.

Още по́-строго се отнасяше къмъ ония, които изоставяхѫ училището. Самъ осталъ простъ, Марко обичаше учението и ученитѣ. Той бѣше отъ реда на ония родолюбци, жъдни ревнители на новото умственно движение, съ грижитѣ на които, въ кѫсо време, България биде засѣяна съ училища. Той имаше доста мѫгляво понятие за практическата облага, която можеше знанието да донесе на тоя народъ отъ земледѣлци, занаятчии и търговци. Марко гледаше угрижено какъ животътъ не даваше ни работа ни хлѣбъ на ония, които излазяхѫ отъ училище. Но той чувствоваше, съ сърдцето разбираше, че въ науката се крие нѣкаква тайнственна сила, която ще промѣни свѣта. Той вѣрваше въ науката, както вѣрваше въ Бога, безъ \pagebreak

